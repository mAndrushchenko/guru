**Декоратор** — це структурний патерн проектування, що дає
змогу динамічно додавати об’єктам нову функціональність, загортаючи їх у корисні «обгортки».

Дозволяє вирішити проблему комбінаторного вибуху підкласів при створенні комбінованих класів.

Цей патерн побудований на принципі композиції, а не на успадкуванні. Також використовується поліморфізм.

Декоратор має альтернативну назву — обгортка. Вона більш вдало описує суть патерна: ви розміщуєте цільовий об’єкт
у іншому об’єкті-обгортці, який запускає базову поведінку об’єкта, а потім додає до результату щось своє.

Обидва об’єкти мають загальний інтерфейс (прояв поліморфізму), тому для користувача немає жодної різниці, 
з чим працювати — з чистим чи загорнутим об’єктом.

Застосування:
- Якщо вам потрібно додавати об’єктам нові обов’язки «на
  льоту», непомітно для коду, який їх використовує.
- Якщо не можна розширити обов’язки об’єкта за допомогою
  спадкування.

Переваги:
- Більша гнучкість, ніж у спадкування. 
- Дозволяє додавати обов’язки «на льоту». 
- Можна додавати кілька нових обов’язків одразу. 
- Дозволяє мати кілька дрібних об’єктів, замість одного об’єкта «на всі випадки життя».

Недоліки:
- Важко конфігурувати об’єкти, які загорнуто в декілька обгорток одночасно.
- Велика кількість крихітних класів.