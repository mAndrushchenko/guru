**Шаблонний метод** — це поведінковий патерн проектування, який визначає кістяк алгоритму, перекладаючи відповідальність 
за деякі його кроки на підкласи. Патерн дозволяє підкласам перевизначати кроки алгоритму, не змінюючи його загальної 
структури.

Типа кроків: **абстрактні**, які кожен підклас обов’язково має реалізувати, а також кроки 
з **типовою реалізацією**, які можна перевизначити в підкласах, але це не обов’язково. 
Є ще й третій тип кроків — **хуки**. Це опціональні кроки, які виглядають як звичайні методи, але взагалі не містять
коду. Шаблонний метод залишиться робочим, навіть якщо жоден підклас не перевизначить такий хук.
**Хук дає підкласам додаткові точки «вклинювання» в хід шаблонного методу**.

Cтруктура:
- Абстрактний клас визначає кроки алгоритму й містить шаблонний метод, що складається з викликів цих кроків. Кроки 
можуть бути як абстрактними, так і містити реалізацію за замовчуванням.
- Конкретний клас перевизначає деякі або всі кроки алгоритму. Конкретні класи не перевизначають сам шаблонний метод.

Застосування:
- Якщо підкласи повинні розширювати базовий алгоритм, не змінюючи його структури.
- Якщо у вас є кілька класів, які роблять одне й те саме з незначними відмінностями. Якщо ви редагуєте один клас, 
тоді доводиться вносити такі ж виправлення до інших класів.

Переваги:
- Полегшує повторне використання коду.

Недоліки:
- Ви жорстко обмежені скелетом існуючого алгоритму.
- Ви можете порушити принцип підстановки Барбари Лісков, змінюючи базову поведінку одного з кроків алгоритму через 
підклас.
- У міру зростання кількості кроків шаблонний метод стає занадто складно підтримувати.